<div>La proposta di regolamento sulla trasparenza intende:</div><ul><li> dare pieno compimento allo&nbsp;<a href="http://www.alumniscuolagalileiana.it/wp-content/uploads/2017/03/Statuto-Alumni-SGSS.pdf" target="_blank">statuto</a>&nbsp;in tema di partecipazione dei soci alle attività sociali e di controllo effettivo sulle medesime;</li><li>formalizzare le procedure di trattamento e conservazione dei dati personali, nel rispetto del&nbsp;<a href="http://www.garanteprivacy.it/web/guest/home/docweb/-/docweb-display/docweb/1311248" target="_blank">codice in materia di protezione dei dati personali</a>&nbsp;(di seguito:&nbsp;<i>codice</i>)e dell'<a href="http://garanteprivacy.it/web/guest/home/docweb/-/docweb-display/docweb/5803310" target="_blank">autorizzazione del garante per la privacy</a>&nbsp;(di seguito: <i>autorizzazione</i>).</li></ul><div>In particolare, si ritiene che la&nbsp;<i>comunicazione</i>&nbsp;<i>ai soci</i>&nbsp;(<a href="http://www.garanteprivacy.it/web/guest/home/docweb/-/docweb-display/docweb/1311248" target="_blank">codice, art. 4, comma l</a>) di documenti associativi contenenti dati personali di altri soci e delle persone fisiche o giuridiche beneficiarie di trattamenti economici o dei servizi dell'associazione sia, in seguito alla sottoscrizione di un'apposita informativa da predisporre, conforme all'<a href="http://garanteprivacy.it/web/guest/home/docweb/-/docweb-display/docweb/5803310" target="_blank">autorizzazione (punto 2)</a>.</div><div>Si rileva che la&nbsp;<i>diffusione</i> all'esterno dell'associazione (<a href="http://www.garanteprivacy.it/web/guest/home/docweb/-/docweb-display/docweb/1311248" target="_blank">codice, art. 4, comma m</a>), nonché il trattamento di dati riguardanti lo stato di salute e la vita sessuale dei soci (autorizzazione, punto 4) sono esplicitamente esclusi e sono comportamenti illeciti e, per quanto riguarda l'associazione, valutati dal collegio dei garanti per sanzioni fino all'espulsione.</div><div>Si individua, rispetto all'attuale situazione circa i documenti in possesso dell'associazione, la seguente organizzazione:</div><ol><li>materiale di dominio pubblico, accessibile a chiunque dal sito dell'associazione;</li><li>materiale comunicato immediatamente ai soci, ovvero ad essi accessibile attraverso un sistema informatico nel rispetto dei requisiti minimi di sicurezza del codice (<a href="http://www.garanteprivacy.it/web/guest/home/docweb/-/docweb-display/docweb/1311248" target="_blank">art. 33 e 34</a>);</li><li>materiale riservato e comunicabile su richiesta di un socio al segretario, su cui delibera la successiva seduta del consiglio di amministrazione. La delibera è impugnabile presso il collegio dei garanti;</li><li>materiale non comunicabile.</li></ol><h2 data-label="414183" class="ltx_title_subsection"></h2><h2 data-label="414183" class="ltx_title_subsection">1. Materiale di dominio pubblico</h2><div>Sono di dominio pubblico lo statuto, i regolamenti di tutti gli organi associativi, e i documenti di proprietà intellettuale dell'associazione rilasciati nel dominio pubblico.</div><h2 data-label="245304" class="ltx_title_subsection">2. Materiale comunicato ai soci</h2><div>Sono comunicati ai soci, che si identifichino su un apposito portale ad accesso controllato secondo le misure di sicurezza citate:</div><ol><li>Verbali di tutti gli organi sociali (assemblea, consigli di amministrazione, collegio dei garanti, collegio dei revisori dei conti). Nel caso in cui, in fase di stesura o anche di successiva segnalazione, si rilevi la presenza di dati riguardanti</li></ol><blockquote class="au-no-left-border"><blockquote class="au-no-left-border"><ol><li>lo stato di salute o la vita sessuale;</li><li>l'origine razziale ed etnica, le convinzioni religiose, filosofiche o di altro genere, le opinioni politiche, l'adesione a partiti, sindacati, associazioni od organizzazioni a carattere religioso, filosofico, politico o sindacale.</li></ol></blockquote><div>I rispettivi passaggi sono sostituiti da&nbsp;<i>omissis</i>. Il verbale in forma integrale viene comunque conservato (autorizzazione, punto 4, ultimo capoverso) e passa in categoria 4 (caso 2.1.1) o categoria 3 (caso 2.1.2).</div></blockquote><ol><li>Somma</li><li>Adesione a registri comunali, provinciali, regionali, agenzia delle entrate.</li><li>   	 	 	 	Relazioni 	annuali.</li><li>Progetti presentati dall'associazione.</li><li>Convenzioni, contratti, accordi di cooperazione o partenariato dell’Associazione con enti pubblici o privati.</li><li>Elenco dei soci.</li></ol><div></div>