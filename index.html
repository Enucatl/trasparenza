<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml"><head>  <meta http-equiv="Content-Type" content="text/html; charset=utf-8" />  <meta http-equiv="Content-Style-Type" content="text/css" />  <meta name="generator" content="pandoc" />  <title></title>  <style type="text/css">code{white-space: pre;}</style></head><body><p>La proposta di regolamento sulla trasparenza intende:</p><ul><li>dare pieno compimento allo <a href="http://www.alumniscuolagalileiana.it/wp-content/uploads/2017/03/Statuto-Alumni-SGSS.pdf">statuto</a> in tema di partecipazione dei soci alle attività sociali e di controllo effettivo sulle medesime;</li><li>formalizzare le procedure di trattamento e conservazione dei dati personali, nel rispetto del <a href="http://www.garanteprivacy.it/web/guest/home/docweb/-/docweb-display/docweb/1311248">codice in materia di protezione dei dati personali</a> (di seguito: <em>codice</em>)e dell'<a href="http://garanteprivacy.it/web/guest/home/docweb/-/docweb-display/docweb/5803310">autorizzazione del garante per la privacy</a> (di seguito: <em>autorizzazione</em>).</li></ul><p>In particolare, si ritiene che la <em>comunicazione</em> <em>ai soci</em> (<a href="http://www.garanteprivacy.it/web/guest/home/docweb/-/docweb-display/docweb/1311248">codice, art. 4, comma l</a>) di documenti associativi contenenti dati personali di altri soci e delle persone fisiche o giuridiche beneficiarie di trattamenti economici o dei servizi dell'associazione sia, in seguito alla sottoscrizione di un'apposita informativa da predisporre, conforme all'<a href="http://garanteprivacy.it/web/guest/home/docweb/-/docweb-display/docweb/5803310">autorizzazione (punto 2)</a>.</p><p>Si rileva che la <em>diffusione</em> all'esterno dell'associazione (<a href="http://www.garanteprivacy.it/web/guest/home/docweb/-/docweb-display/docweb/1311248">codice, art. 4, comma m</a>), nonché il trattamento di dati riguardanti lo stato di salute e la vita sessuale dei soci (autorizzazione, punto 4) sono esplicitamente esclusi e sono comportamenti illeciti e, per quanto riguarda l'associazione, valutati dal collegio dei garanti per sanzioni fino all'espulsione.</p><p>Si individua, rispetto all'attuale situazione circa i documenti in possesso dell'associazione, la seguente organizzazione:</p><ol style="list-style-type: decimal"><li>materiale di dominio pubblico, accessibile a chiunque dal sito dell'associazione;</li><li>materiale comunicato immediatamente ai soci, ovvero ad essi accessibile attraverso un sistema informatico nel rispetto dei requisiti minimi di sicurezza del codice (<a href="http://www.garanteprivacy.it/web/guest/home/docweb/-/docweb-display/docweb/1311248">art. 33 e 34</a>);</li><li>materiale riservato e comunicabile su richiesta di un socio al segretario, su cui delibera la successiva seduta del consiglio di amministrazione. La delibera è impugnabile presso il collegio dei garanti;</li><li>materiale non comunicabile.</li></ol><h1 id="materiale-di-dominio-pubblico"><span class="header-section-number">1</span> Materiale di dominio pubblico</h1><p>Sono di dominio pubblico lo statuto, i regolamenti di tutti gli organi associativi, e i documenti di proprietà intellettuale dell'associazione rilasciati nel dominio pubblico.</p><h1 id="materiale-comunicato-ai-soci"><span class="header-section-number">2</span> Materiale comunicato ai soci</h1><p>Sono comunicati ai soci, che si identifichino su un apposito portale ad accesso controllato secondo le misure di sicurezza citate:</p><ol style="list-style-type: decimal"><li><p>Verbali di tutti gli organi sociali (assemblea, consigli di amministrazione, collegio dei garanti, collegio dei revisori dei conti). Nel caso in cui, in fase di stesura o anche di successiva segnalazione, si rilevi la presenza di dati riguardanti</p><ol style="list-style-type: decimal"><li>lo stato di salute o la vita sessuale;</li><li>l'origine razziale ed etnica, le convinzioni religiose, filosofiche o di altro genere, le opinioni politiche, l'adesione a partiti, sindacati, associazioni od organizzazioni a carattere religioso, filosofico, politico o sindacale.</li></ol></li><li><p>i rispettivi passaggi sono sostituiti da <em>omissis</em>. Il verbale in forma integrale è comunque conservato (autorizzazione, punto 4, ultimo capoverso) e passa in categoria 4 (caso 2.1.1) o categoria 3 (caso 2.1.2). Tuttavia, non è possibile impedire ai soci l'accesso a informazioni contenute nei verbali da parte dell'organo sociale coinvolto per ragioni diverse da quelle della protezione dei dati personali, e in particolare non è possibile omettere passaggi per ragioni di opportunità politica o economica. Per esempio è vietato conferire incarichi o competenze economiche con la condizione che l'identità del beneficiario non sia conoscibile ai soci.</p></li><li><p>Dati sintetici ma completi dei flussi di cassa, ovvero una tabella annuale ad opera del tesoriere e approvata dal collegio dei revisori dei conti, che contenga per ogni entrata o uscita:</p><ul><li>data del trasferimento</li><li>un dato identificativo del soggetto in rapporto economico con l'associazione (nome e cognome per le persone fisiche, o denominazione dell'ente per le persone giuridiche);</li><li>una sintetica descrizione (per esempio: &quot;rimborso attività fare ricerca&quot;, &quot;quota associativa&quot;, &quot;donazione&quot;, &quot;fondi fare ricerca&quot;);</li><li>per le uscite, un riferimento alla delibera dell'organo associativo che le ha autorizzate (per esempio: &quot;cda 14-11-2017&quot;).</li></ul><p>cio è particolarmente rilevante in quanto i bilanci aggregati approvati in sede di assemblea rappresentano una visione troppo grossolana delle entrate e delle uscite prodotte dall'associazione, e non consentono alcuna attività di controllo indipendente in capo ai soci.</p></li><li><p>Adesione a registri comunali, provinciali, regionali, agenzia delle entrate;</p></li><li><p>relazioni annuali;</p></li><li><p>progetti presentati dall'associazione;</p></li><li><p>convenzioni, contratti, accordi di cooperazione o partenariato dell'associazione con enti pubblici o privati;</p></li><li><p>elenco dei soci.</p></li></ol><h1 id="materiale-riservato-e-comunicabile-su-richiesta"><span class="header-section-number">3</span> Materiale riservato e comunicabile su richiesta</h1><p>In osservanza al principio di non eccedenza e indispensabilità della comunicazione ai soci rispetto al loro diritto di controllo delle attività associative, si ritiene che non sia necessario rendere immediatamente consultabili:</p><ol style="list-style-type: decimal"><li>Contratti stipulati tra l’Associazione e singole persone fisiche per prestazioni d’opera, collaborazioni o altra natura;</li><li>Tagliandi, fatture, giustificativi di spesa;</li><li>Verbali senza <em>omissis</em> posti nel caso descritto al 2.1.2.</li></ol><p>La richiesta presentata dal segretario per conto del socio in occasione del primo consiglio di amministrazione utile è deliberata dal consiglio di amministrazione ed appellabile presso il collegio dei garanti.</p><h1 id="materiale-non-comunicabile"><span class="header-section-number">4</span> Materiale non comunicabile</h1><p>Questo materiale è disponibile solo ai membri degli organi associativi, con speciale accordo di riservatezza e misure supplementari crittografiche di sicurezza:</p><ol style="list-style-type: decimal"><li>credenziali dei servizi informatici dell'associazione;</li><li>credenziali per la gestione del conto economico;</li><li>dati non anonimizzati del censimento;</li><li>verbali senza <em>omissis</em> posti nel caso descritto al 2.1.1.</li></ol></body></html>