

La proposta di regolamento sulla trasparenza intende:

-   dare pieno compimento
    allo [statuto](http://www.alumniscuolagalileiana.it/wp-content/uploads/2017/03/Statuto-Alumni-SGSS.pdf) in
    tema di partecipazione dei soci alle attività sociali e di controllo
    effettivo sulle medesime;
-   formalizzare le procedure di trattamento e conservazione dei dati
    personali, nel rispetto del [codice in materia di protezione dei
    dati
    personali](http://www.garanteprivacy.it/web/guest/home/docweb/-/docweb-display/docweb/1311248) (di
    seguito: *codice*)e dell'[autorizzazione del garante per la
    privacy](http://garanteprivacy.it/web/guest/home/docweb/-/docweb-display/docweb/5803310) (di
    seguito: *autorizzazione*).

In particolare, si ritiene che la *comunicazione* *ai soci* ([codice,
art. 4, comma
l](http://www.garanteprivacy.it/web/guest/home/docweb/-/docweb-display/docweb/1311248))
di documenti associativi contenenti dati personali di altri soci e delle
persone fisiche o giuridiche beneficiarie di trattamenti economici o dei
servizi dell'associazione sia, in seguito alla sottoscrizione di
un'apposita informativa da predisporre, conforme all'[autorizzazione
(punto
2)](http://garanteprivacy.it/web/guest/home/docweb/-/docweb-display/docweb/5803310).

Si rileva che la *diffusione* all'esterno dell'associazione ([codice,
art. 4, comma
m](http://www.garanteprivacy.it/web/guest/home/docweb/-/docweb-display/docweb/1311248)),
nonché il trattamento di dati riguardanti lo stato di salute e la vita
sessuale dei soci (autorizzazione, punto 4) sono esplicitamente esclusi
e sono comportamenti illeciti e, per quanto riguarda l'associazione,
valutati dal collegio dei garanti per sanzioni fino all'espulsione.

Si individua, rispetto all'attuale situazione circa i documenti in
possesso dell'associazione, la seguente organizzazione:

1.  materiale di dominio pubblico, accessibile a chiunque dal sito
    dell'associazione;
2.  materiale comunicato immediatamente ai soci, ovvero ad essi
    accessibile attraverso un sistema informatico nel rispetto dei
    requisiti minimi di sicurezza del codice ([art. 33 e
    34](http://www.garanteprivacy.it/web/guest/home/docweb/-/docweb-display/docweb/1311248));
3.  materiale riservato e comunicabile su richiesta di un socio al
    segretario, su cui delibera la successiva seduta del consiglio di
    amministrazione. La delibera è impugnabile presso il collegio dei
    garanti;
4.  materiale non comunicabile.

# Materiale di dominio pubblico

Sono di dominio pubblico lo statuto, i regolamenti di tutti gli organi
associativi, e i documenti di proprietà intellettuale dell'associazione
rilasciati nel dominio pubblico.

# Materiale comunicato ai soci

Sono comunicati ai soci, che si identifichino su un apposito portale ad
accesso controllato secondo le misure di sicurezza citate:

1. Verbali di tutti gli organi sociali (assemblea, consigli di
    amministrazione, collegio dei garanti, collegio dei revisori dei conti).
    Nel caso in cui, in fase di stesura o anche di successiva segnalazione,
    si rilevi la presenza di dati riguardanti
        1.  lo stato di salute o la vita sessuale;
        2.  l'origine razziale ed etnica, le convinzioni religiose, filosofiche
            o di altro genere, le opinioni politiche, l'adesione a partiti,
            sindacati, associazioni od organizzazioni a carattere religioso,
            filosofico, politico o sindacale.
    i rispettivi passaggi sono sostituiti da *omissis*. Il verbale in forma
    integrale è comunque conservato (autorizzazione, punto 4, ultimo
    capoverso) e passa in categoria 4 (caso 2.1.1) o categoria 3 (caso
    2.1.2). Tuttavia, non è possibile impedire ai soci l'accesso a
    informazioni contenute nei verbali da parte dell'organo sociale
    coinvolto per ragioni diverse da quelle della protezione dei dati
    personali, e in particolare non è possibile omettere passaggi per
    ragioni di opportunità politica o economica. Per esempio è vietato
    conferire incarichi o competenze economiche con la condizione che
    l'identità del beneficiario non sia conoscibile ai soci.
1. Dati sintetici ma completi dei flussi di cassa, ovvero una tabella
    annuale ad opera del tesoriere e approvata dal collegio dei revisori dei
    conti, che contenga per ogni entrata o uscita:
        -   data del trasferimento
        -   un dato identificativo del soggetto in rapporto economico con
            l'associazione (nome e cognome per le persone fisiche, o
            denominazione dell'ente per le persone giuridiche);
        -   una sintetica descrizione (per esempio: "rimborso attività fare
            ricerca", "quota associativa", "donazione", "fondi fare ricerca");
        -   per le uscite, un riferimento alla delibera dell'organo associativo
            che le ha autorizzate (per esempio: "cda 14-11-2017").
    cio è particolarmente rilevante in quanto i bilanci aggregati approvati
    in sede di assemblea rappresentano una visione troppo grossolana delle
    entrate e delle uscite prodotte dall'associazione, e non consentono
    alcuna attività di controllo indipendente in capo ai soci.
1. Adesione a registri comunali, provinciali, regionali, agenzia delle
    entrate;
1. relazioni annuali;
1. progetti presentati dall'associazione;
1. convenzioni, contratti, accordi di cooperazione o partenariato
    dell'associazione con enti pubblici o privati;
1. elenco dei soci.

# Materiale riservato e comunicabile su richiesta

In osservanza al principio di non eccedenza e indispensabilità della
comunicazione ai soci rispetto al loro diritto di controllo delle
attività associative, si ritiene che non sia necessario rendere
immediatamente consultabili:

1.  Contratti stipulati tra l’Associazione e singole persone fisiche per
    prestazioni d’opera, collaborazioni o altra natura;
2.  Tagliandi, fatture, giustificativi di spesa;
3.  Verbali senza *omissis* posti nel caso descritto al 2.1.2.

La richiesta presentata dal segretario per conto del socio in occasione
del primo consiglio di amministrazione utile è deliberata dal consiglio
di amministrazione ed appellabile presso il collegio dei garanti.

# Materiale non comunicabile

Questo materiale è disponibile solo ai membri degli organi associativi,
con speciale accordo di riservatezza e misure supplementari
crittografiche di sicurezza:

1.  credenziali dei servizi informatici dell'associazione;
2.  credenziali per la gestione del conto economico;
3.  dati non anonimizzati del censimento;
4.  verbali senza *omissis* posti nel caso descritto al 2.1.1.
